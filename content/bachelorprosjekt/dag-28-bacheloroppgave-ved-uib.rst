Dag 28: Bacheloroppgave ved UIB
###############################
:date: 2014-11-19 06:24
:author: Kristian Skurtveit
:email:	kristian.skurtveit@gmail.com 
:category: bachelorprosjekt
:tags: bachelor, monitorering, overvåkning
:slug: dag-28-bacheloroppgave-ved-uib
:status: published

Dette semesteret har gitt meg god innsikt i OpenStack og de forskjellige
komponentene rammeverket består av.  Siden jeg skal skrive
bacheloroppgaven min til neste år har jeg i denne sammenhengen fått lov
til å skrive den her ved UIB.

Jeg arbeider for tiden med prosjektbeskrivelse til bachelorprosjektet.
Innledning, teori og metode er deler som foreløpig er ferdig i
prosjektbeskrivelsen, mens det fortsatt gjenstår noen deler på
problemstillingen. Jeg ønsker å ha en problemstilling som går ut på
monitorering av OpenStack. Dette er et stort og viktig tema der jeg har
muligheten til å gå i dybden av komponentene og finne ut hva tjenester
som er kritiske å overvåke kontra tjenester som ikke er det.

Jeg vil ha mulighet til å teste ulike monitoreringsverktøy og kartlegge
bruken av disse. Det vil være nyttig å finne ut av fordeler og ulemper
med enkelte verktøy og gjøre en vurdering på hvilke verktøy som vil være
hensiktsmessig å bruke i skysammenheng. I tillegg vil jeg også se på
eventuelle etiske spørsmål og personvernspørsmål i forbindelse med
overvåkning av OpenStack.

Fullført prosjektbeskrivelse vil bli publisert her på bloggen når den er
klar.

 
