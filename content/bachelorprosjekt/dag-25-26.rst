Dag 25 & 26: Samstemt provisjonering av ceph maskiner
#####################################################
:date: 2014-11-06 09:41
:author: Kristian Skurtveit
:email:	kristian.skurtveit@gmail.com 
:category: bachelorprosjekt
:tags: ceph, openstack, storage, winch
:slug: dag-25-26
:status: published

Fra forrige gang fant jeg ut at et Ceph kluster ikke kan provisjoneres
node for node. Dette ble også bekreftet av en av utviklerne fra
Stackforge. På bakgrunn av dette laget jeg et script som tar opp alle
nodene samtidig. I tillegg ble det lagt inn en 10 sekunders forsinkelse
mellom hver av maskinene slik at vi får korrekt IP adresse på dem.
Scriptet er et veldig enkelt script som kan sees i sin helhet på
`Github <https://github.com/norcams/winch/blob/ceph/spawn-cephnodes.sh>`__.

Nå vil ikke timeout feilen fra forrige innlegg skje. Når den kommer til
punktet der nøklene skal sendes over til de andre maskinene i ceph
klusteret vil de andre nodene også ha kommet til dette steget. På denne
måten klarer nøklene å spres over til de andre maskinene og
provisjoneringen med puppet går gjennom uten feil.

Videre arbeid blir nå å integrere ceph med resten av OpenStack slik at
instansene vi oppretter bruker ceph som lagringsområde. I tillegg skal
jeg skrive en del dokumentasjon om winch og hvordan man tar det bedre i
bruk. Foreløpig dokumentasjon kan sees
på \ http://winch.readthedocs.org/en/latest/
